---
layout: post
title: 民國知識分子評價「北洋」一詞散發著惡臭
date: 2020-11-12 18:01:22.000000000 +00:00
categories: matters
tags: blog
author: 三民青年
---

<p>北洋正統云云，乃醜語也。清朝有北洋正統，未救於清之亡，北洋正統之首領，且以帝制失敗。曰直皖戰爭，曰直奉戰爭，皆北洋正統爭城以戰，殺人盈城之歷史，今日果能覺悟，自當絕口不談北洋二字，一洗北洋之餘臭，乃可與民更始。乃組內閣，猶推重北洋老前輩為總理，一若非北洋正統不能控制全局者。談國是猶曰「恢復舊會，北洋正統可以鞏固」，一若以後選舉，北洋正統必可操勝算者。不知北洋團體當聽其星散，既無鞏固之必要，亦無人可以控制。藉曰可以控制也，即直皖、直奉之戰，亦可以免，而終不能免者，知其團體早已渙散，固不必燃已死之灰而為之謀中興也。故今日北方果有人焉，能力矯北洋之舊非，固國人所願聞。若猶以北洋二字為號召，國人將掩耳而走矣。</p><p>——老圃《北洋正統》，《申報》1922年5月29日第3版，時評。</p>
