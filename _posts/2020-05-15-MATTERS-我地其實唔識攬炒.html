---
layout: post
title: 我地其實唔識攬炒
date: 2020-05-15 19:35:33.000000000 +00:00
categories: matters
tags: blog
author: 天馬先生
---

<p>近期睇到港共宣傳，講示威者係黑暴，令到第一季的GDP下跌，攬炒香港。</p><p>喂假新聞新聞來，Q1係武漢肺炎影響GDP﹐關咩野示威事！</p><p>似乎港共為立會選舉，已經寫好劇本，把大陸抗疫失敗影響香港經濟，屈成示威者影響？我地係咪仲要Follow佢既劇本嗎？</p><p>再諗一下，我們真係識攬炒嗎？</p><p>抗疫期間，我地如果真心想攬炒，跟本上唔會全世界揾口罩，不問顏色去分比人，唔會冒著俾人秋後算帳的風險罷工，迫政府封關。由得感染人數上升，攬炒香港去應驗政府防疫不力仲簡單。</p><p>因為我地根本唔忍心攬炒自已所愛的香港。</p><p>政府借疫情使用聚令打壓小店生意，扣壓民間在海外訂回港的口罩，根本上全方位在攬炒全港，阻止民間自救。</p><p>當毛澤東為咗個人權力，文化大革命攬炒全中國的發展。為了在國民黨奪權，在抗日時用七二一方針(七分發展、二分應付、一分抗日)﹐攬炒全國人命。</p><p>講真我地何德何能去攬炒祖師爺中共前班門弄斧，</p><p>佢最拿手就係道德勒索自已人：『你仲反抗，如果你反抗，我就由得d 黑警打死佢，你知我癲架，所以佢俾d黑警打死個負責任喺你度 ！』</p><p>疫情期間在商場中的和你Sing同和你Shop活動，本來示威者叫口號，Shopping 既keep 住Shopping﹐兩者相安無事，但黑警一入到商地亂咁噴就攪間間舖都要拉閘，基本上係勒索商場：『拿，你好快D趕示威者走，你唔趕我就攪到你冇生意做。』迫緊你人民鬥人民。</p><p>除咗商場仲要攬炒海洋公園，利用集體回憶去勒索大家俾錢又唔去正視問題。</p><p>而海洋公園同香港正係面對同樣既問題，就係管治問題。而解決問題方法唔係攬炒，就係駱惠寧所講既奪權。</p><p>在抗疫時我地民間表現出俾政府更好，甚至以香港名義去交外國朋友，免除戰狼式外交在疫情時攬炒香港，所以我地要奪回屬於香港人既自治權去進行改革。</p><p>民主選舉本質上是和平的管治權交替，我們要35+入議會，不是攬炒，是為香港會更好。我們覺得解決政府的管治危機就係回應五大訴求，審核的標準就係2021年的財政預算，政府會有budget去回應，以免得個講字。如果冇budget﹐根本不是一份合格，否決財政預算是議員職責。如果預算冇budget政府根本在玩攬炒。</p><p>重光，再出發都係同一路野，我地同土共都可以用。如果愛香港既派別又要一個名既土共唔敢用，我會建議用榮光！</p><p>願榮光歸香港</p>
