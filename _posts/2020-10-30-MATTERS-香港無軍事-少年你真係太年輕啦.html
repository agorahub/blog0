---
layout: post
title: 香港無軍事？少年你真係太年輕啦
date: 2020-10-30 10:06:02.000000000 +00:00
categories: matters
tags: blog
author: 馬思高
---

<p>「喂你知唔知呢，你住緊果條邨／讀果間學校，幾廿年前打仗嗰時係亂葬崗嚟㗎。」</p><p>唔少人細個果時，唔多唔少都聽過呢類鬼故，十之有九都話關打仗事。但係又有無諗過，香港嘅軍事除咗呢啲之外，到底仲有咩故仔呢？</p><p>同朋友討論開香港有無軍事話題，朋友嘅第一反應通常都係：「乜香港有軍隊嘅咩？」。呢句應該都代表到唔少後生一代香港人嘅諗法，現今唔少香港人除咗知道香港有幾個軍營、筲箕灣有個「海防博物館」、二戰香港打過仗之外，再深入少少嘅或者都只係聽過添馬以前係軍港、城門有條防線、睇過英軍嘅電視廣告，查實係未必知香港軍事仲有乜野。</p><figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/21caccd1-7940-497f-9c1b-c8ae56ce5d73.webp" onerror="this.srcset='https://assets.matters.news/embed/21caccd1-7940-497f-9c1b-c8ae56ce5d73.jpeg'">

        <source media="(min-width: 768px)" srcset="https://assets.matters.news/processed/1080w/embed/21caccd1-7940-497f-9c1b-c8ae56ce5d73.jpeg" onerror="this.srcset='https://assets.matters.news/embed/21caccd1-7940-497f-9c1b-c8ae56ce5d73.jpeg'">

        <source type="image/webp" srcset="https://assets.matters.news/processed/540w/embed/21caccd1-7940-497f-9c1b-c8ae56ce5d73.webp">

        <img src="https://assets.matters.news/embed/21caccd1-7940-497f-9c1b-c8ae56ce5d73.jpeg" srcset="https://assets.matters.news/processed/540w/embed/21caccd1-7940-497f-9c1b-c8ae56ce5d73.jpeg" loading="lazy" referrerpolicy="no-referrer">
      </picture>
    <figcaption><span></span></figcaption></figure><p>的確，香港之前一直處於相對和平嘅地區，英軍又已經離開香港廿幾年，本土軍事話題可以話係近乎零。亦因為香港太「和平」，「軍事」置於香港嘅作用同重要程度、真係有如觀音兵置於女神下既情況　—　可有可無，以致好多人覺得軍事從來都唔關香港人事一樣：「英國喺度果時，香港軍事就係英國佬嘅事；英國走咗之後，就變成中國人嘅事。」</p><p>或者因為咁，曾經有一段時間，本地唔少歷史研究都著重於香港經濟同政治，相對忽視軍事部分。不過近年有所改變，多位研究香港本土歷史嘅專家，尤其如鄺智文、蔡耀倫等軍事史研究學者，重新強調軍事係香港歷史當中必要組成部分，更進而立論，指出部分香港嘅社會發展、社會建設同人文發展，都有受香港軍事發展所影響，即使到今日，都仲見得到有唔少影響到而家，好似街名、地名，西營盤就係一個幾突出嘅例子。</p><p>重拾返遺忘咗嘅香港歷史，腦入面叮一聲，好似明白到香港意識就係靠一點一滴、用真實嘅歷史建構，諗返起以前睇教科書當真相嘅日子，真係覺得自己太年輕喇，唔知大家又係咪好似我咁呢？</p><p>（原文於2020年6月9日刊於 The Blueprint Magazine）</p>
