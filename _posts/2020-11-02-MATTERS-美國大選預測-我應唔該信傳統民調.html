---
layout: post
title: 美國大選預測，我應唔該信傳統民調？
date: 2020-11-02 11:37:48.000000000 +00:00
categories: matters
tags: blog
author: 馬思高
---

<p>11月3日，就係<strong>美國</strong>大選日，不論你而家是否身處美國，都好大機會關心緊最終邊一個會成為白宮未來四年嘅主人。<u>拜登</u>？定係<u>侵</u>？如果我哋睇美國各大傳媒集團同受委托研究機構嘅傳統民意調查，都好一致咁答你 —— <u>拜登</u>支持度好高，仲領先<u>侵</u>接近甚至超過十個百分點。</p><figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/b1d61d7c-4fea-41c6-a1fe-4af49e2f7d88.webp" onerror="this.srcset='https://assets.matters.news/embed/b1d61d7c-4fea-41c6-a1fe-4af49e2f7d88.jpeg'">

        <source media="(min-width: 768px)" srcset="https://assets.matters.news/processed/1080w/embed/b1d61d7c-4fea-41c6-a1fe-4af49e2f7d88.jpeg" onerror="this.srcset='https://assets.matters.news/embed/b1d61d7c-4fea-41c6-a1fe-4af49e2f7d88.jpeg'">

        <source type="image/webp" srcset="https://assets.matters.news/processed/540w/embed/b1d61d7c-4fea-41c6-a1fe-4af49e2f7d88.webp">

        <img src="https://assets.matters.news/embed/b1d61d7c-4fea-41c6-a1fe-4af49e2f7d88.jpeg" srcset="https://assets.matters.news/processed/540w/embed/b1d61d7c-4fea-41c6-a1fe-4af49e2f7d88.jpeg" loading="lazy" referrerpolicy="no-referrer">
      </picture>
    <figcaption><span></span></figcaption></figure><p>但係經歷過上一屆大選（2016年大選）嘅人都會印象深刻，<strong><u>侵</u>點樣「耻笑」一眾睇低佢嘅民調報告，從而登上總統寶座</strong>。而當年成功推測到<u>侵</u>當選，根據社交網站同搜尋引擎數據去做預測嘅新興「大數據」（Big Data）報告，亦喺今屆大選結果推測中，成為喺一眾睇低<u>侵</u>嘅民調中嘅小眾異數。Expert.ai 判斷<u>拜登</u>只係領先<u>侵</u>三個百分點 <em>[1]</em> ，另外兩組研究團隊甚至推論<u>侵</u>實際上得到較多選民嘅支持<em> [2]</em> 。到底點解兩種方法得出嘅結論咁唔同？我哋又應唔該信傳統民調？</p><pre class="ql-syntax">先劇透我自己嘅取態：
我個人較為相信大數據報告嘅推論，亦傾向相信侵能夠連任嘅。
</pre><figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/0e392924-8425-4bd8-af48-59b6fff2babf.webp" onerror="this.srcset='https://assets.matters.news/embed/0e392924-8425-4bd8-af48-59b6fff2babf.jpeg'">

        <source media="(min-width: 768px)" srcset="https://assets.matters.news/processed/1080w/embed/0e392924-8425-4bd8-af48-59b6fff2babf.jpeg" onerror="this.srcset='https://assets.matters.news/embed/0e392924-8425-4bd8-af48-59b6fff2babf.jpeg'">

        <source type="image/webp" srcset="https://assets.matters.news/processed/540w/embed/0e392924-8425-4bd8-af48-59b6fff2babf.webp">

        <img src="https://assets.matters.news/embed/0e392924-8425-4bd8-af48-59b6fff2babf.jpeg" srcset="https://assets.matters.news/processed/540w/embed/0e392924-8425-4bd8-af48-59b6fff2babf.jpeg" loading="lazy" referrerpolicy="no-referrer">
      </picture>
    <figcaption><span></span></figcaption></figure><p>傳統民調嘅做法，不外乎透過電話、問卷等方式，被訪者跟隨一系列預設嘅問題，就自己嘅取向而作答。根據呢一種做法，如果要降低調查結果嘅誤差，就必然要從取樣數量、取樣目樣、取樣方式三方面落手。一份理想嘅民調，係應該要被公平採集，有足夠採樣數量、包含所有光譜嘅被訪者，訪問問題公正又具意義、用詞客觀，被訪者真實作答，調查過程同統計分析都要足夠嚴謹。</p><p>理想很美好，現實上美國大選當中嘅傳統民調，實在難以符合以上所講嘅條件。由擁有政治取態同立場嘅傳統機構所做嘅民調，好有可能由一開始就已經無辦法公平地搵到來自所有光譜嘅被訪者，或者已經嘗試過，但係被邀者因為傳媒同研究機構嘅立場，甚至單純唔想俾人知自己嘅政治立場而拒絕。</p><p>而呢一班<strong><em>「拒絕透露投票取態」</em></strong>嘅選民，點樣可以得知（或者最少推測）佢哋嘅投票取態？呢個就係大數據喺民調嘅作用。就以上面提過嘅大數據機構去講，佢哋分析唔同時期喺社交網站上面嘅討論話題、留言當中所表達嘅情緒同立場，以及搜尋引擎當中，針對選戰相關嘅唔同議題（疫情、經濟、BLM 運動、槍械管制等等），綜合分析各個候選人喺選民眼中嘅形象，同埋唔同陣營嘅「文宣」能否打得入選民嘅腦海，從而推測候選人嘅支持度。呢一招，基本上就包含曬所有立場嘅選民（只要佢有社交媒體帳戶發表政見、或者有用搜尋引擎搵選戰相關嘅資訊）。喺超過七成選民有用社交媒體嘅美國 <em>[3]</em> ，呢支「新力軍」對於發掘收收埋埋自己立場嘅嘅選民非常有用，亦對今屆選戰至關重要。</p><p>一般認為共和黨人傾向較高比率會「拒絕透露投票取態」，特別由上一屆大選，侵受到大量批評時開始加劇。嚟到今屆選舉，正值因疫情、種族、經濟等問題而惡化嘅二元政治意識對立，<u>侵</u>嘅支持者自然較上屆更想保留自己嘅政治取態。甚至被研究員喻為「會對自己嘅醫生、會計師、牧師講大話嘅美國人，有咩可能對住三唔識七嘅民調調查員講真話？」<em>[4]</em> 。唔少分析認為正正係民調調查所缺失嘅呢 17%「沉默的共和黨人」<em>[5]</em> <em>[6]</em> 將會好似上屆大選咁，成功將<u>侵</u>保於白宮之內。</p><p>仲有不足一日，大家就會見證到，到底今屆大選，會係傳統民調嘅大勝，抑或大數據報告嘅再一次逆襲。</p><p>[1] <a href="https://fortune.com/2020/10/14/polls-trump-biden-presidential-race-artificial-intelligence/" target="_blank">https://fortune.com/2020/10/14/polls-trump-biden-presidential-race-artificial-intelligence/</a></p><p>[2] <a href="https://www.swissinfo.ch/eng/politics/why-two-swiss-led-data-models-predict-a-trump-win/46131826" target="_blank">https://www.swissinfo.ch/eng/politics/why-two-swiss-led-data-models-predict-a-trump-win/46131826</a></p><p>[3] <a href="https://www.socialbakers.com/blog/us-election-report" target="_blank">https://www.socialbakers.com/blog/us-election-report</a></p><p>[4] <a href="https://www.politico.com/news/magazine/2020/10/29/2020-polls-trump-biden-prediction-accurate-2016-433619" target="_blank">https://www.politico.com/news/magazine/2020/10/29/2020-polls-trump-biden-prediction-accurate-2016-433619</a></p><p>[5] <a href="https://www.rasmussenreports.com/public_content/politics/elections/election_2020/trump_voters_are_staying_silent_again_this_year" target="_blank">https://www.rasmussenreports.com/public_content/politics/elections/election_2020/trump_voters_are_staying_silent_again_this_year</a></p><p>[6] <a href="https://thehill.com/opinion/campaign/522957-dont-believe-the-polls-trump-is-winning-bigly" target="_blank">https://thehill.com/opinion/campaign/522957-dont-believe-the-polls-trump-is-winning-bigly</a></p><blockquote>（原文於2020年11月2日刊於我嘅 <a href="https://www.facebook.com/petermasklo" target="_blank">Facebook 專頁</a>）</blockquote><p><br></p>
