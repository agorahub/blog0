---
layout: post
title: 无题
date: 2020-10-25 00:14:48.000000000 +00:00
categories: matters
tags: blog
author: yysx1511
---

<p>昏灯黄卷，意多缱绻。幽歌直造肺腑，清音撩荡心弦。世趋衰则咏史，人碰壁而怀旧。迷迷茫茫，无题可解；浩浩汤汤，由来有自。滁州一过，读亭记不念文忠公；采石再殇，赋太白又思鹿菲子。人事不停瞬息，动作辄成遗迹。半日昼寝，师失所望；三晨晏起，天怒猥集。风雷激鼓，交战于胸，晡时回视，洒然自笑。所谓人无一生平，又何可言哉。蓝田日暖，良玉生烟，星辰风露，市里桥边，烬长宵久，光青夜寒。</p>
