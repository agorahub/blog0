---
layout: post
title: 今昔
date: 2020-10-25 00:14:05.000000000 +00:00
categories: matters
tags: blog
author: yysx1511
---

<p>抚今追昔，甚是一快。但取影像览之，身不限于六合，时不限于当下。无风沙之窘迫，存逍遥之美意。似炒青之茶无涩，重酿之酒有醇。既有飞身遨举之虚，又有故地重游之实。相得益彰。</p><p>江山不改，容颜易老，旧物新人，雁过无痕。月满知其必亏，水盈知其将溢。乃至满席酣然，知其必散；初洽情浓，知其必终。方晓何为人生如寄。当下是一瞬即过，未来亦是一瞬即过，始升之阳有西山之慨，百亿千劫只在呼吸之中。三界火宅，难获济拔，通了后事，兴复阑珊，转忆多念，意更萧索，浪游小舟，不忮不求。</p>
