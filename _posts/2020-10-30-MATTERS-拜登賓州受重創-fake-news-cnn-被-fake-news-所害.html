---
layout: post
title: "「拜登賓州受重創」？Fake News CNN 被 Fake News 所害"
date: 2020-10-30 07:39:07.000000000 +00:00
categories: matters
tags: blog
author: 馬思高
---

<p>一張題為「賓州遭重創 選情告急 罕見CNN也承認拜登已經輸了」嘅圖喺Facebook流傳，人人嘅重點落咗去<strong><u>拜登</u>賓州受重創</strong>。先唔計原圖內文喺源自華文Content Farm，單計題目上所指CNN承認<u>拜登</u>已經輸呢一點，就已經抵打。</p><figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/43b0842c-a855-4458-b297-7dece09e1dd8.webp" onerror="this.srcset='https://assets.matters.news/embed/43b0842c-a855-4458-b297-7dece09e1dd8.jpeg'">

        <source media="(min-width: 768px)" srcset="https://assets.matters.news/processed/1080w/embed/43b0842c-a855-4458-b297-7dece09e1dd8.jpeg" onerror="this.srcset='https://assets.matters.news/embed/43b0842c-a855-4458-b297-7dece09e1dd8.jpeg'">

        <source type="image/webp" srcset="https://assets.matters.news/processed/540w/embed/43b0842c-a855-4458-b297-7dece09e1dd8.webp">

        <img src="https://assets.matters.news/embed/43b0842c-a855-4458-b297-7dece09e1dd8.jpeg" srcset="https://assets.matters.news/processed/540w/embed/43b0842c-a855-4458-b297-7dece09e1dd8.jpeg" loading="lazy" referrerpolicy="no-referrer">
      </picture>
    <figcaption><span>Content Farm都照share，大家，Serious？</span></figcaption></figure><h2>CNN始終如一撐拜登</h2><p>立場偏向民主黨嘅CNN，自選戰開始就判別<u>拜登</u>相較侵有優勢，而且隨住疫情惡化同經濟問題浮現，CNN更認為<u>侵</u>會愈嚟愈少機會得票。截至今日，CNN最後一個全國選前調查<em>[1]</em> 指有意投票選民當中，有五成四人會投俾<u>拜登</u>，只有四成二人話會投俾<u>侵</u>。</p><figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/e4285262-a3d9-4d28-b5d4-6721ad876ad8.webp" onerror="this.srcset='https://assets.matters.news/embed/e4285262-a3d9-4d28-b5d4-6721ad876ad8.jpeg'">

        <source media="(min-width: 768px)" srcset="https://assets.matters.news/processed/1080w/embed/e4285262-a3d9-4d28-b5d4-6721ad876ad8.jpeg" onerror="this.srcset='https://assets.matters.news/embed/e4285262-a3d9-4d28-b5d4-6721ad876ad8.jpeg'">

        <source type="image/webp" srcset="https://assets.matters.news/processed/540w/embed/e4285262-a3d9-4d28-b5d4-6721ad876ad8.webp">

        <img src="https://assets.matters.news/embed/e4285262-a3d9-4d28-b5d4-6721ad876ad8.jpeg" srcset="https://assets.matters.news/processed/540w/embed/e4285262-a3d9-4d28-b5d4-6721ad876ad8.jpeg" loading="lazy" referrerpolicy="no-referrer">
      </picture>
    <figcaption><span></span></figcaption></figure><p>咁Content Farm係唔係真係錯曬呢？Surprise surprise，選情告急呢點又錯唔曬…同一份CNN選前調查同時講出另一組數字：<u>拜登</u>雖然喺已提前投票同打算提前投票嘅選民當中領先三份之二，不過係表示會於投票日臨場投票嘅選民當中，<u>侵</u>得到接近六成支持，而<u>侵</u>最大嘅支持者來源繼續來自<strong>非高學歷，多為藍領階層嘅白人男性</strong>（侵68%對拜登30%）。</p><h2>「藍領之後」反成拜登隱憂</h2><p>呢一點就同 fake news 中「拜登賓州受重創」好有關。<u>拜登</u>出生於賓夕法尼亞呢個工業州兼選舉傳統上嘅<strong>搖擺州</strong>，佢自己亦都喺競選過程中經常吹噓自己嘅出身，更加曾經以「Scranton vs. Park Avenue.」（工業城市史克蘭頓 vs 紐約曼哈頓公園大道）去代表自己同<u>侵</u>嘅選戰，尤如藍領之子對抗紐約富商嘅打歌利亞巨人之戰。不過<u>拜登</u>出關係牌有冇用，呢一點就連CNN都唔夠膽包。</p><p>CNN一篇針對賓夕法尼亞嘅訪問<em>[2]</em> 就展視<u>拜登</u>祖家嘅選民係疫情同經濟問題下，對<u>拜登</u>選戰過程中搖擺不定立場嘅不信任。而且係選舉辯論當中，<u>拜登</u>被踢爆曾經反對開採頁岩油和頁岩氣用嘅<strong>水力壓裂法（fracking）</strong>技術，對於煤炭產量位居全美第二，依賴重工業經濟嘅賓夕法尼亞選民呢講，<u>拜登</u>呢個所謂嘅「自己友」無疑係出賣咗江東父老。CNN亦因此話<u>拜登</u>係呢個搖擺州隨時會有災難發生。</p><p><u>拜登</u>可能出現災難嘅選情，或者會影響選戰發展，但絕對唔代表可以立論話認輸。雖則<u>侵</u>成日話CNN係Fake News，但係今鋪CNN真係躺著也中槍，呢樣多得華文Content Farm唔少。</p><p>[1] <a href="https://edition.cnn.com/2020/10/28/politics/cnn-poll-national-october/" target="_blank">https://edition.cnn.com/2020/10/28/politics/cnn-poll-national-october/</a></p><p>[2] <a href="https://edition.cnn.com/2020/10/28/us/fracking-western-pennsylvania-election-voters/" target="_blank">https://edition.cnn.com/2020/10/28/us/fracking-western-pennsylvania-election-voters/</a></p><blockquote>（原文於2020年10月29日刊於我嘅 <a href="https://www.facebook.com/petermasklo" target="_blank">Facebook 專頁</a>）</blockquote>
