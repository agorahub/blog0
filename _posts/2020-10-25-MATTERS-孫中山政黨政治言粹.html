---
layout: post
title: 孫中山政黨政治言粹
date: 2020-10-25 00:23:57.000000000 +00:00
categories: matters
tags: blog
author: 三民青年
---

<figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/cecaecbf-d56f-4735-af28-e271d6054da9.webp" onerror="this.srcset='https://assets.matters.news/embed/cecaecbf-d56f-4735-af28-e271d6054da9.png'">

        <source media="(min-width: 768px)" srcset="https://assets.matters.news/processed/1080w/embed/cecaecbf-d56f-4735-af28-e271d6054da9.png" onerror="this.srcset='https://assets.matters.news/embed/cecaecbf-d56f-4735-af28-e271d6054da9.png'">

        <source type="image/webp" srcset="https://assets.matters.news/processed/540w/embed/cecaecbf-d56f-4735-af28-e271d6054da9.webp">

        <img src="https://assets.matters.news/embed/cecaecbf-d56f-4735-af28-e271d6054da9.png" srcset="https://assets.matters.news/processed/540w/embed/cecaecbf-d56f-4735-af28-e271d6054da9.png" loading="lazy" referrerpolicy="no-referrer">
      </picture>
    <figcaption><span></span></figcaption></figure><p><br></p><p>政黨之作用，在提攜國民以求進步也。甲黨執政，則甲黨以所持之政策，盡力施行之。而乙黨在野，則立於監督者之地位焉，有不善者則糾正之，其善者則更研究至善之政策，以圖進步焉。數年之後，甲黨之政策既已實行，其善不善之效果亦巳大著。而乙黨所研究討論之進步政策，能得大多數國民之贊同也，於是乙覺執政，以施行其政策，而甲黨則退立於監督之地位，輪流互易。國家之進步無窮，國民之幸福亦無窮焉。</p><p>《國民月刊》出世辭（1913年5月20日)</p><p>《孫中山全集》第3卷 第64頁</p><p>黨爭可有，而私爭不可有；黨見可堅持，而私見不可堅持。</p><p>《國民月刊》出世辭（1913年5月20日)</p><p>《孫中山全集》第3卷 第64頁</p><p>橫覽全球，無論為民主共和國，為君主立憲國，莫不有政黨。黨之用意，彼此助政治之發達，兩黨互相進退。得國民贊成多數者為在位黨，起而掌握政治之權；國民贊成少數者為在野黨，居於監督之地位，研究政治之適當與否。凡一黨秉政，不能事事皆臻完善，必有在野黨從旁觀察，以監督其舉動，可以隨時指明。國民見在位黨之政策不利於國家，必思有以改弦更張，因而贊成在野黨之政策者必居多數。在野黨得多數國民之信仰，即可起而代握政權，變而為在位黨。蓋一黨之精神才力，必有缺乏之時，而世界狀態，變遷無常，不能以一種政策永久不變，必須兩黨在位、在野互相替代，國家之政治方能日有進步。一黨新得國民信仰，起而在位，以一番朝氣而促政治上之改良，其所收得之功效，各國均有確據。今日講到民權，更不能不要政黨。無政黨則政治必愈形退步，將呈江河日下之觀，流弊所及，恐不能保守共和製度，將漸變而為專制。</p><p>《在東京留日三團體歡迎會的演說》（1913年3月1日）</p><p>《孫中山全集》第3卷 第35頁</p><p>黨爭亦非不美之事，既有黨不能無爭。但黨爭須在政見上爭，不可在意見上爭。爭出於正當，可以福民利國；爭而出於不正當，則遺禍不窮。兩黨之爭，如下棋然。譬如二人對奕，旁觀者分為兩組，按照著棋一定之規則，各相照護，不用詭謀以求自己之勝利，只以正大之方法相對待。假使手段不高，眼光不大，以致失敗，敗而出於正當，則勝者因十分滿足，敗者亦甘心不悔。即旁觀照護之人，初助此方，繼助彼方，即未為不可。只須用正當之方法，不用詭謀。政黨亦然，他黨之宗旨與自己之宗旨不相符合，因而不贊成他黨，一心護持本黨，求本黨之勝利。其求勝利之方法，須依一定之法則，不用奸謀詭計，是之謂黨德。如但求本黨之勝利，不惜用卑劣行為，不正當手段，讒害異黨，以弱本黨之敵，此種政黨，絕無黨德。無黨德之政黨，聲譽必墮地以盡，國民必不能信任其政策，何能望其長久存在呢?</p><p>《在東京留日三團體歡迎會的演說》（1913年3月1日）</p><p>《孫中山全集》第3卷 第37頁</p><p>政黨均以國利民福為前提，政黨彼此相待應如弟兄。要知文明各國不能僅有一政黨，若僅有一政黨，仍是專制政體，政治不能有進步。吾國帝皇亦有聖明之主，而吾國政治無進步者，獨裁之弊也。故欲免此弊，政黨之必有兩黨或數黨互相監督，互相扶助，而後政治方有進步。故政黨者雖意見之不同、行為之不同，要皆為利國福民者也。今五黨合併，諸君皆當持此觀念，則民國前途永無危險之象。</p><p>《在北京國民黨成立大會的演說》（1912年8月25日）</p><p>當此共和時代，無論政黨民黨，有互相監督、互相扶持之責。政府善則扶持之，不善則推翻之。</p><p>《在上海自由黨的演說》（1912年4月18日）</p><p>蓋黨爭為文明之爭，能代流血之爭也。</p><p>《在神戶國民黨交通部歡迎會的演說》（1913年3月13日）</p><p>《孫中山全集》第3卷 第45頁</p><p>黨爭必有正當之方法，尤必具高尚之理由，而後始得謂之黨爭。一般人以黨爭為非，實誤以私爭為黨爭也。一國之政治，必賴有黨爭，始有進步。無論世界之民主立憲國、君主立憲國，固無不賴政黨以成立者。本黨今既得佔優勝地位，第一應研究者，即為政黨內閣問題。然此問題甚耐研究，此時尚不能決。本黨將來擔任政治事業，實行本黨之黨綱，其他之在野黨，剛處於監督地位。假使本黨實施之黨綱，不為人民所信任，則地位必至更迭。而本黨在野，亦當盡監督之責任，此政黨之用意也。互相更迭，互相監督，而後政治始有進步。是以國家必有政黨，政治始得進步，而黨爭者，絕好之事也。須知所爭者，非爭勢力，乃爭公道，可見黨爭實不可少。譬之親愛之友，相對圍棋，而各人必求自己勝利，此亦爭也。國家欲求政治發達，爭之一字，豈可忽視之乎？</p><p>《在上海國民黨茶話會的演說》（1913年1月19日）</p><p>《孫中山全集》第3卷 第4—5頁</p><p>國家之進步與否，即係於黨爭之正當與否。凡我黨員，必注意於爭，尤必注意於正當之爭。</p><p>《在上海國民黨茶話會的演說》（1913年1月19日）</p><p>《孫中山全集》第3卷 第4—5頁</p><p>國家如有政黨，一切政治能發達。政黨之性質，非常高尚，宜重黨綱，宜重黨德，吾人宜注意此點，以與他黨爭勝。</p><p>《在上海國民黨茶話會的演說》（1913年1月19日）</p><p>《孫中山全集》第3卷 第4—5頁</p><p>政黨競爭，各國皆然，惟當以國家為前題〈提)，不當以黨派相傾軋。且各黨尤當互相磨勵（礪），交換意見，否則固守私見，借政黨之名，行傾軋之實，報復無已，國家必隨之而亡。</p><p>《在北京迎賓館與某君的談話》（1912年9月上中旬）</p><p>《孫中山全集》第2卷 第477頁</p>
