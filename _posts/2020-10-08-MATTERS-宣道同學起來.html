---
layout: post
title: 宣道同學起來！
date: 2020-10-08 03:56:54.000000000 +00:00
categories: matters
tags: blog
author: 黃牛山人
---

<figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/32f1d5de-b108-4de8-b808-79cf09e29832.webp" onerror="this.srcset='https://assets.matters.news/embed/32f1d5de-b108-4de8-b808-79cf09e29832.jpeg'">

        <source media="(min-width: 768px)" srcset="https://assets.matters.news/processed/1080w/embed/32f1d5de-b108-4de8-b808-79cf09e29832.jpeg" onerror="this.srcset='https://assets.matters.news/embed/32f1d5de-b108-4de8-b808-79cf09e29832.jpeg'">

        <source type="image/webp" srcset="https://assets.matters.news/processed/540w/embed/32f1d5de-b108-4de8-b808-79cf09e29832.webp">

        <img src="https://assets.matters.news/embed/32f1d5de-b108-4de8-b808-79cf09e29832.jpeg" srcset="https://assets.matters.news/processed/540w/embed/32f1d5de-b108-4de8-b808-79cf09e29832.jpeg" loading="lazy" referrerpolicy="no-referrer">
      </picture>
    <figcaption><span></span></figcaption></figure><p>「船到痛鶴氣LOI！」</p><blockquote>大家立定心志！努力學業，充實自己，聖經訓言常記。《宣道小學校歌》</blockquote><p>當此惡勢力橫行嘅時間，等我地嚟重溫一個小學時學過嘅聖經故事，充實下自己啦。老老實實，學校就嚟連呢啲聖經故仔都俾人禁埋，冇得聽㗎喇。</p><p>話說有位古時有個巴比倫王名叫尼布甲尼撒，係一個好巴閉嘅王帝。有幾巴閉？有次佢叫人幫自己整咗個成八層樓咁高嘅巨大黃金像，然後叫齊政府入面啲奴才包括首長、太監、信差、司局長、議員、師爺、各級官員等等出嚟，可能都包括埋啲宗教領袖同老師呀果啲啦，總之要冚世界一聽到国歌奏起就立即要俯伏向金像下跪以表忠誠，同而家見到枝咁核突嘅乜乜旗要立正差唔多啦。佢仲立左條宇宙大法，任何人如果唔跪，就要掟落火坑，「依法」懲處咁話。</p><p>大帝一吹雞，全人類跪低；點知但以理有三個 friend 偏偏好硬頸唔肯跪，挺直腰骨楝喺度，因為佢地只會向自己所相信嘅神下跪咁話。呢個時候有啲藍絲家長就爭住走出嚟篤灰，同大帝講：「吾王萬歲！我王講過話一聽見国歌響起，無論做緊乜都要向住你個金像跪低，凡唔肯跪嘅就要動用宇宙大法定罪；偏偏有幾個猶大人唔放吾王喺眼內，死都唔肯跪喎！嗱，就係佢地三個！夠膽唔聽你枝笛，唔信你果套，簡直當你冇到！一定要將佢地依法處置，掟落火坑，殺一儆百！」</p><p>大帝知道後梗係嬲到震，竟然有人膽敢挑戰祖国嘅權威？於是叫咗佢地三個人嚟再問一次：「你地究竟跪唔跪？最後機會。如果死都唔聽話，唔好怪我掟你地落火坑咧。」點知呢三條友竟然仲寸寸貢咁答：「我地做乜要答你呢啲廢問題？你鍾意點樣由得你，就算你掟我地落火坑，我地嘅神都會救番我哋出嚟。」</p><p><em>「但係就算我地嘅神唔嚟救我地，你都應該知道，我地唔會跟住你指鹿為馬，亦都唔會聽你枝笛！慳啲啦你！」</em></p><p>大帝見佢地唔合作，仲咁寸咀，嬲到震啦顏面何存呀？於是佢叫人將個火坑加熱多七倍，驚死燒佢地唔死，然後綁起呢三個唔識時務嘅真猶大人再踢入火坑。呢個時候奇怪嘅事發生左，就係佢地三個竟然燒唔著（？！），個火坑裡面仲好似有第四個人喺度同佢地遊花園，唔通係天使嚟？！大帝走近個火坑望望下，覺得唔對路，始終佢都驚天堂唔留位俾佢㗎嘛！於是佢叫返果三個真猶大人出嚟，仲轉駄話佢地三個嘅神先係真正嘅神添。</p><p>呢個故事教訓我地，現實中雖然果啲唔信神嘅人好多時都作威作福，但做人都應該要俾啲腰骨，有果句講果句，堅持唔好做果啲違背良心嘅事表忠。就算面對要俾人踢落火坑嘅下場，都唔應該為咗生存而輕易放棄做人嘅原則同尊嚴，指鹿為馬。</p><p>各位宣道嘅同學仔，師長講嘅故仔真係有啲道理㗎。</p><figure class="image">
      <picture>
        <source type="image/webp" media="(min-width: 768px)" srcset="https://assets.matters.news/processed/1080w/embed/55d8da15-cfbb-4928-ab0a-48c48307f2be.webp" onerror="this.srcset='https://assets.matters.news/embed/55d8da15-cfbb-4928-ab0a-48c48307f2be.png'">

        <source media="(min-width: 768px)" srcset="https://assets.matters.news/processed/1080w/embed/55d8da15-cfbb-4928-ab0a-48c48307f2be.png" onerror="this.srcset='https://assets.matters.news/embed/55d8da15-cfbb-4928-ab0a-48c48307f2be.png'">

        <source type="image/webp" srcset="https://assets.matters.news/processed/540w/embed/55d8da15-cfbb-4928-ab0a-48c48307f2be.webp">

        <img src="https://assets.matters.news/embed/55d8da15-cfbb-4928-ab0a-48c48307f2be.png" srcset="https://assets.matters.news/processed/540w/embed/55d8da15-cfbb-4928-ab0a-48c48307f2be.png" loading="lazy" referrerpolicy="no-referrer">
      </picture>
    <figcaption><span></span></figcaption></figure><p><a href="https://oice.com/story/ffc535ac84404493b725bd66b3a63d3e" target="_blank">故事來源：但以理書第三章</a></p><p><a href="https://form.jotform.com/202796506933059" target="_blank">要求教育局撤回取消教師註冊決定</a></p><p><a href="https://www.hkptu.org/66756" target="_blank">教協眾籌幫被釘牌教師司法覆核</a></p><p><br></p>
